# Keikkapankki
Tämä projekti oli osa Oulun ammattikorkeakoulun tietotekniikan tutkinto-ohjelman 
mobiilikehitysprojektia. Projektiryhmään kuuluivat Ainomaaria Hyrkäs, Henna Niemi, Saana Pullola, Sampo Vuorento. 
Projektin osana toteutettiin Keikkapankki-mobiilisovellus, joka on suunnattu kuljetusyrityksille 
kuljetustilausten tallentamiseen, hallintaan ja kuittaukseen, sekä kuljetuskeikkojen jakamiseen kuljettajille.
Keikkapankki-sovelluksen demovideo: (https://youtu.be/o6V11vrRByU).

### Tavoitteet
Projektin tavoitteena oli toteuttaa kuljetusyrityksille suunnattu sovellus, 
jonka avulla helpotetaan kuljetuksien järjestelyä seuraavilla tavoilla: 
tilauksien jakaminen kuljettajille, uusien tilauksien luominen, 
tilauksien kuittaus ja talletus tietokantaan, tilauksien varaaminen sekä valmiiden 
kuljetusten haku ja tarkastelu tietokannasta.

### Menetelmät
Sovelluksen ohjelmistoympäristönä käytettiin Android Studiota. 
Käyttöliittymä luotiin Jetpack Compose -työkalulla ja tietokanta Firebase Firestorella.
Käyttäjien luomiseen käytettiin Firebase autentikaatiota. Lisäksi sovelluksessa 
käytettiin Android Jetpack Navigation -komponenttia, jolla navigointi voitiin suorittaa 
helposti sivujen välillä. Keikan kuittaus –komponentissa rahtikirjan kuvaamiseen 
käytettiin Jetpack CameraX –kirjastoa.

### Lopputulos
Keikkapankki-projekti saatiin toteutettua alkuperäisen suunnitelman mukaan. 
Käyttäjän luonti ja kirjautuminen toimii. Keikkojen luonti onnistuu ja niiden merkitseminen 
toimitetuiksi. Lisäpalveluna suunniteltu työajan seurannan toteutus jäi toteuttamatta. 
Ryhmä on erittäin tyytyväinen lopputulokseen. 

### Arviointi
Projektin edetessä ryhmä onnistui erinomaisesti monista haasteista huolimatta. 
Haastavien ongelmien edessä ryhmäläisiltä sai nopeasti apua. Ongelmatilanteet ratkaistiin yhdessä. 
Ryhmän tavoitteet saavutettiin.
